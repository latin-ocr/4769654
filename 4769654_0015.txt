 

suam contra grammaticos rationem iisdem fere argumentiS‚ quam quae a me
exposita sunt, pugnare potuerint. Quamquam nihil de tali eorum defensione
relatum legimus, sive quod ea non usi sunt, sive quod memoria eius inter-
cepta est. Nam quae eorum argumenta ab Apollonio referuntur, de pronom.
p.4sqq., quamvis non contemnenda, illud tamen, in quo cardinem quaestionis
verti apparet, h. e. veram pronominum naturam ac demonstrationis et anapho-
rae notionem non satis planam atque apertam faciunt. Tangam tamen prae·
cipua eorum et quae iis ab Apollonio opponuntur, quandoquidem haec quoque
aliquid facere possunt ad eius ingenium moremque pugnandi et contra adver—
sarios disputandi rectius aestimandum.

Igitur quum Stoici ad probandam articulorum non diversam a prono-
minibus naturam etiam vim anaphoricam utrisque communem esse monerent,
ille hoc argumentum sic elevare studet, ut non omnia, quibus aliquid inter
se commune sit, propterea etiam unius generis habenda esse dicat. Nam et
personarum significationem communem esse verbis cum pronominibus, neque
tamen eiusdem haec generis esse, et masculini, seminini, neutrius discrimina
terminationibus indicata communia esse possessivis, ut ἐμός, et adiectiviS, ut
καλός, et tamen haec in diversis partibus orationis haberi. Immo, addit, vita
pariter in bestiis, in hominibus, in dis est, neque tamen quisquam hos unius
generis esse dicet. Ego autem vix quemquam esse credo, qui huius obloquii
futilitatem sibi demonstrari postulet. Adiungit insuper Apollonius etiam no-
minis, quo pronomina pariter atque articuli aStoicis appellabantur, reprehensionem
non iniustam illam quidem, sed nullius tamen ad rem ipsam momenti. Nam
melius facturos Stoicos fuisse, si aliud nomen universo generi magis accom—
modatum quaesivissent, negari non potest, et a meipso in capite primo harum
animadversionum expositum est. Verum tamen ApolloniuS, quum nullis prae·
ter suos articulos vocabulis id nomen tribui debuisse censet, veram eius notionem
aut ignorasse aut dissimulasse censendus est, qua de re mox plura dicemus. -—
Monuerunt porro Stoici illos qui articuli a grammaticis vocantur in plerisque
locis Homericis manifestam prae se ferre demonstrativorum pronominum vim
et naturam, cuius rei exempla afferre supervacaneum est. Quid autem Apol-
tonius? Primum, non si quid pro altero dici possit, propterea etiam eiusdem

generis esse: nam et nomina propria nonnunquam loco pronominum usurpari,
2

