Apollonii Alexandrini quam magna suerit apud posteriores grammaticos exi-
stimatio neminem fugit mediocriter modo in hoc litterarum genere versatum.
Nam non Graeci solum Byzantiae scholae doctores, quorum ad Dionysii libel-
lum commentarios Imm. Bekkcri industria nobis aperuit, ubivis sere bunc
unum auctorem sequi solent, quem grammaticum suum quasi perexcellentium
et summum technographum vocant ¹), sed Priscianus quoque in institutionibus
grammaticis hunc potissimum sibi ducem sumpsit, cuius scrupulosis quaesti-
onibus nibil enucleatius, omnesque antiquiorum errores purgatos esse autu-
mat 2). Nec inter recentiores nostraeque aetatis grammaticos defuerunt, qui
hunc artis suae principem et rationalis disciplinae ducem ac signiferum sum-
mis laudibus efferrent, a quibus qui dissentire et pervagatae ac tralaticiae
famae obloqui auderent perpaucos extitisse videas. Est autem in his vir unus
praestantissimus loannes Classenus, qui quum anno MDcccxxlv adhuc
adolescens egregiam dissertationem inauguralem de primordiis grammaticae
graecae publicaret, in thesibus dissertationi adiectis hanc primam posuit:
Apollonium Dyscolum immerito propter iudicii subtilitatem
praedicari. Huic si ego me subscriptorem profiteor, non sic hoc accipi·
endum est, ac si multa magnaque Apollonii quum in omni arte grammatica
tum praecipue in hac parte, quae est de constructione verborum, merita esse
diffitear. Nam profecto plurimas ab eo structuras recte perspectas et subti-
liter explicatas esse video, eamque eius laudem tanto pluris aestimandam esse
iudico, si eum in omni hoc genere quaestionum fere primum elaborosse re-

1) Bekk. Anecd. p. 753, 28. 920, 15.
2) Prtsctan. praet. §. 2. 11, o, 30.

