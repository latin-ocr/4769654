4

puto, in quo, quantum quidem constet, aut nemo ante eum aut perpauci accu-
ratius versati sunt, et si qui versati sunt vix operae pretium secisse videntur.
Neque imminui eius laudem arbitror, si non pariter omnia recte tractasse
multaque posteris aut corrigenda aut perficienda reliquisse dicatur. Nam ut
in ceteris disciplinis sic in hac rationali grammatica lentos tantum longo tem-
pore coniunctisque multorum studiis progressus factos esse non mirum est,
quum praesertim multae sint quaestiones, quas qui recte tractare ac persol-
vere conetur, non intra unius linguae terminos se continere, sed plurimarum
cognitionem et comparationem adhibere debeat, id quod ab Apollonio nec factum
esse nec facile fieri potuisse manifestum est. At enimvero, quantumvis haec
omnia monere nos debeant, ne plus ab eo exigamus quam praestari potu-
erit, non dissimulandum tamen sat multa cius peccata esse, quac'eius-
modi excusationem non admittant. Accidit. enim non raro, ut veram ratio-
nem a superioribus aut grammaticis aut philosophiS, maxime Stoicis, si minus
liquido demonstratam et explicatam, certe tamen incohatam et aliquatenus
significatam, non modo non agnosceret, scd, quod aegrius ferendum, etiam
impugnaret, et si quid cum opinionibus aut ab ipso conceptis aut in schola,
cui se addixerat, tralaticiis discreparet, nimio quodam refellendi studio quasi
occoecatus ad argumentandi genus confugeret non modo infirmum sed etiam
fallax et cavillatorium. Tale quid ctiam in iis, quae de articulo disputat, ab
eo commissum esse, hac scriptiuncula mihi demonstrandum sumpsi. Sed
quum omnis illa disputatio in duas partes dispesci possit, quarum altera in
vi et natura articuli demonstranda versatur, altera varias eius constructiones
persequitur, ego nunc quidem de priore tantum parte dicturus sum, quum
praesertim haec longe gravior sit, neque ad alteram percensendam tempus suppetat.

Primum igitur Apollonius Stoicorum rationem, a quibus articulos in
cadem cum pronominibus parte orationis positos esse cunstat, magnopere
improbans, id agit ut iure meritoque articulos a pronominibus separari suum-
que ac proprium in partibus orationis locum iis assignari debuisse demonstret,
in qua demonstratione quum illud quidem, quo differunt a ceteris pronomi-
nibus articuli sui, studiose exponat, causas tamen huius differentiae veramque
rationem minus perspexit, de ipsis autem articulis ea profert, quae in alterum
quidem, eum qui προτακτικός s. praepositivus dicitur, quadrare videantur, de

